==============
Kontaktpunkter
==============

Sist endret: 2021-07-05

Her er oversikten over alle faste møteflater og kontaktpunkter for teamet
og andre som jobber mot teamet.

.. contents:: Innhold
   :depth: 2

Møter
=====

Alle møtene er digitale og gjennomføres i samme møterom på zoom.
Link til møtet finnes på status i Trello. Samme møterom blir også brukt til
andre ad hoc møter.

Morgenmøte
----------

Hver morgen kl 09:30 til 09:45 avholdes det et kort statusmøte. Agenda for
møte er en kort oppsummering fra hver enkelt. Dette kan innehold hva som
har skjedd siden sist, hva er planen videre og eventuelle utfordringer man
trenger hjelp til. Dersom det er uløste saker i RT kan disse også
fordeles/diskuteres.

Utvidet teammøte
----------------

Hver tirsdag fra 10:00 til 11:00. Her har man mulighet til å diskutere og bli
enig om større tema. Blir avlyst om det ikke finnes agent til morgenmøte mandag
samme uke.

Samling
-------

2 ganger i året avholdes det en fysisk workshop for hele teamet. Disse blir
avholdt ved behov og strekker seg vanligvis over 1-2 dager. Vi har et mål om at
vi prøver å rullere på om samlingen avholdes ved UiO eller UiB.

Vaktoverleveringsmøte
---------------------

Mandag kl 09:15-09:30 har pågående og avgående vakt møte for å overlevere
pågående saker og sjekke at alt ser bra ut i saksbehandlingsverktøyet.

Kommunikasjon
=============

Slack
-----

Vi har også et eget team på https://uhps.slack.com. Her har vi følgende
kanaler:

* **#team** (privat): brukes kun av team-medlemmer som hovedkanal for chat.
  Trello poster også oppdateringer her. Det forventes at alle deltar her når
  de jobber med UH-IaaS.

* **#iaas** (åpen): brukes til å snakke direkte med sluttbrukere. Forventes
  at alle deltar her når de jobber med UH-IaaS.

* **#vakt** (privat): brukes av sensu til å varsle om avvik. Frivillig å
  delta, men det vil kreves at den som har vakt følger med her.

* **#git** (åpen): commits til de viktigste repoene under norcams på Github
  publiseres her.

* **#imagebuilder** (åpen): brukes til å diskutere bruken av vårt egenutviklede
  verktøy imagebuilder til å bygge images med og for UH-IaaS. Ble opprettet
  spesielt for å være et kontaktpunkt mellom UH-IaaS-teamet og Windows-driftere
  for bygging av Windows-images.

IRC
---

**#uh-sky** på freenode var tidligere teamets hovedkanal for chat, men dette er
tenkt avviklet da vi i hovedsak har flyttet til Slack. Kan fremdeles brukes,
men det er ikke obligatorisk for teamdeltagere å være pålogget. Viktige
diskusjoner og beskjeder som angår hele teamet skal foregå på #team-kanalen på
Slack Vi logger også github-repo til denne kanalen, men denne loggen skal
flyttes til #git på Slack.

**NB!** Tidligere ble kanalen logget til https://botbot.me/freenode/uh-sky/
men denne tjenesten er avviklet f.o.m. november 2018

Epost
-----

Vi har en epostliste for teamet og andre som er knyttet til oss.
Denne listen administreres av USIT og er ment for intern bruk.

Prosjektstyring
===============

Vi bruker Trello til å administrere oppgaver og prosjekter. Det forventes at
alle i teamet har konto og er medlem av vårt team som ligger under
https://trello.com/norcams. Det vil være en blanding av åpen og lukket
informasjon som ligger her.

Policy
------

TODO
